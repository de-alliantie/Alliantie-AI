## Over deze website
Deze website is ontwikkeld door het Data Competentie Centrum (DCC) van de Alliantie. Voor opmerkingen, vragen, feedback en complimenten: dcc@de-alliantie.nl. We horen graag van je! 

#### Wat is generatieve AI?
Generatieve AI is slimme software die zelf teksten en data kan maken. Denk aan ChatGPT, Gemini of Claude. Je stelt deze tools een vraag of geeft ze een opdracht, en de software geeft direct een antwoord, e-mail, samenvatting, rapport of grafiek. Zie het als een persoonlijke assistent die altijd voor je klaarstaat.

#### Doel van Alliantie AI
Als woningcorporatie zijn we constant in beweging om een toekomstgerichte organisatie te zijn en te blijven. Technologische ontwikkelingen helpen ons daarbij: zo biedt generatieve AI steeds meer kansen om beter en effici√´nter te werken. Maar: werken met AI mag niet ten koste gaan van de veiligheid en privacy.

Alliantie AI biedt daarom een veiliger en privacyvriendelijker alternatief voor tools met generatieve AI, zoals ChatGPT. Omdat alle gegevens op deze website binnen de Alliantie blijven, is het op deze website **w√©l** toegestaan om met privacy- en bedrijfsgevoelige data te werken (er zijn uitzonderingen - zie **bijzondere persoonsgegevens** hieronder). Ook geeft het medewerkers van de Alliantie onbeperkt toegang tot enkele van de beste taalmodellen (zoals GPT-4, GPT-4o).

#### Blijf zelf de expert 
Deze tools zijn behulpzaam, maar kunnen onjuiste of onzinnige uitkomsten genereren. Controleer de output daarom altijd op fouten. Communiceer je intern of extern? Zorg dan voor de juiste tone of voice.

#####

#### Gebruik geen bijzondere persoonsgegevens
Dit zijn gegevens die extra gevoelig zijn, omdat ze een grotere impact hebben op iemands privacy als ze onzorgvuldig worden behandeld.

Voorbeelden van bijzondere persoonsgegevens zijn: 
- Gezondheidssituatie (ook zorgbehoeftes, onbegrepen gedrag)
- Inkomen, betaalachterstanden en bankgegevens (rekeningnummers)
- Ras of etnische afkomst
- Politieke opvattingen
- Religieuze of levensbeschouwelijke overtuigingen
- Lidmaatschap van een vakbond
- Genetische gegevens
- Biometrische gegevens met het oog op de unieke identificatie van een persoon
- Gegevens met betrekking tot iemands seksueel gedrag of seksuele geaardheid

Gebruik je per ongeluk een van bovenstaande gegevens? Meld dit dan als een security-incident via OpenLine. 

#####

### üí¨ **Veilig ChatGPT**

#### Wat kan je ermee?
- Algemene vragen stellen
- Genereren van teksten, bestanden (bijvoorbeeld Word, Excel), grafieken of code
- Een bestand uploaden en er vervolgens mee aan de slag:
    - Stel een vraag over een afbeelding
    - Vraag om een samenvatting van een document
    - Laat een deel van een document herschrijven
    - Maak aanpassingen aan een document
    - etc.
- Meerdere documenten uploaden en vervolgens:
    - Vragen stellen over al deze documenten, bijvoorbeeld: in welke beleidsdocumenten wordt gesproken over de aanleg van een warmtenet?
    - Vraag om een samenvatting per document
    - etc.
- Data analyse, upload bijvoorbeeld een Excelbestand en:
    - Maak een grafiek op basis van de data
    - Genereer een tabel op basis van specifieke voorwaarden
    - Bewerk de data en geef het bewerkte bestand terug
    - etc.

#### Wat kan je er niet mee?
- Je mag er geen **bijzondere persoonsgegevens** in verwerken. Zie hierboven een lijst van bijzondere persoonsgegevens. 
- Informatie opvragen van het internet
- Video's verwerken en analyseren
- Afbeeldingen, foto's en video's genereren (het kan wel grafieken produceren)
- Voice mode, dus direct praten tegen de website

#### Hoe maak je een goede prompt?
Hoe beter je prompt (=opdracht) aan Veilig ChatGPT, hoe beter het antwoord dat je terugkrijgt. Hierbij een aantal tips:
- *Wees specifiek*: Formuleer duidelijk wat je wil: wie, wat, waarom. 
- *Geef context*: Veilig ChatGPT kent jouw situatie niet. Voeg achtergrondinformatie toe zoals aanleiding, doelgroep, etc.
- *Gebruik actiegerichte werkwoorden*: Start je prompt met woorden als 'Leg uit', 'Vergelijk', 'Geef vijf tips', 'Vat samen'. Zo wordt de opdracht helder voor Veilig ChatGPT.
- *Specificeer formaat en lengte*: Geef aan of je bullets wil, een samenvatting van 100 woorden, etc.
- *Itereren = verbeteren*: Krijg je niet direct wat je wil? Vraag om toevoegingen, versimpeling, etc.

#### Waar zijn antwoorden op gebaseerd?
Veilig ChatGPT heeft geleerd taal te begrijpen door te leren van informatie van het internet tot juni 2024. 
- Als je geen bestand uploadt, zal het op basis van zijn begrip van taal proberen je vraag of opdracht te beantwoorden.
- Als je √©√©n of meer bestanden uploadt, zal Veilig ChatGPT proberen zijn antwoord daarop te baseren. 
- Veilig ChatGPT heeft geen toegang tot het internet, en weet niets over gebeurtenissen die na oktober 2023 plaatsvonden. 
- Veilig ChatGPT heeft ook geen toegang tot interne Alliantie data.

#### Hoe wordt omgegaan met jouw data?
Met het oog op jouw privacy worden chats **NIET** opgeslagen. Bestanden die je via Veilig ChatGPT uploadt, worden elke nacht verwijderd.

######

### üñãÔ∏è **Notulen Generator**

#### Wat kan je ermee?
Minder zelf notuleren - meer tijd om zelf deel te nemen aan de vergadering, of tijd om ander belangrijk werk te doen. 

#### Hoe werkt het?
Als je van een vergadering de agendapunten aanlevert met een geluidsopname van de vergadering (van bijv. je telefoon), stuurt de website je kort daarna een voorstel voor notulen per mail toe.

Om goede notulen te krijgen, is het belangrijk dat de vergadering de structuur van de agendapunten volgt. Nog beter is als in de geluidsopname wordt benoemd welk agendapunt je behandelt (bijv.: "Dan gaan we nu door naar agendapunt 2"). Ongestructureerde vergaderingen of vergaderingen die de agenda niet volgen, worden minder goed verwerkt tot notulen.

Per mail krijg je de concept-notulen toegestuurd. De inhoud daarvan zal nog niet perfect zijn. Je bent zelf verantwoordelijk om de inhoud te controleren en aan te passen waar nodig.

#### Aan welke spelregels ben je gehouden?
- Je mag de tool niet gebruiken voor vergaderingen waarin **bijzondere persoonsgegevens** voorkomen. Zie hierboven een lijst van bijzondere persoonsgegevens.
- Vraag voordat je de vergadering opneemt of geen van de deelnemers bezwaar heeft. Is er bezwaar? Dan mag je niet opnemen en deze tool niet gebruiken. 
- Zijn de notulen definitief? Verwijder dan de geluidsopname van je gegevensdrager(s) (laptop, telefoon, etc.). Jij bent hiervoor verantwoordelijk.
- Het genereren van notulen kost geld, en verbruikt energie water. Gebruik de tool alleen als dat proportioneel is.  

De toegang tot deze website kan je worden ontzegd als je je niet houdt aan deze spelregels.

#### Hoe wordt omgegaan met jouw data?
De ingestuurde agenda, geluidsopname en concept-notulen worden √©√©n week bewaard en daarna verwijderd. Alleen het door jou ingevulde e-mailadres krijgt de link naar de concept-notulen. De websiteontwikkelaars hebben binnen deze week toegang tot de ge√ºploade bestanden, maar kijken daar alleen reactief (= op aanvraag) naar en alleen voor kwaliteitsdoeleinden. Dat is bijvoorbeeld nodig om je te kunnen helpen als je tegen een technisch probleem aanloopt bij het genereren van notulen.

#### Wat gebeurt er precies onder de motorkap?
We zijn graag transparant over wat we doen. Hieronder vind je onze werkwijze stap-voor-stap.
1. We sturen de agendapunten en geluidsopname naar de cloud. 
2. De geluidsopname wordt van spraak naar tekst omgezet met behulp van een open-source transcribeertool (Whisper). 
3. Vervolgens vragen we een taalmodel om per agendapunt te zoeken in het transcript naar het begin en einde. Dit agendapunt met een stukje transcript wordt vervolgens omgezet naar concept-notulen.
4. We plakken de concept-notulen per agendapunt aan elkaar en zetten het om in een Microsoft Word-bestand. 
5. We zetten het Word-bestand op de cloud en sturen de link naar het door jou opgegeven e-mailadres.
6. Na 7 dagen verwijderen we alle bestanden die zijn aangeleverd en gegenereerd.

Alle stappen vinden plaats binnen de beveiligde Microsoft-omgeving van de Alliantie. 
######

##### Voor websiteontwikkelaars:
Omgeving: {OTAP}, Docker-build-tag: {tag}.
